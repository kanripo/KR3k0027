# -*- mode: mandoku-view; -*-
#+TITLE: 群書會元截江網
#+DATE: 2015-08-24 23:30:42.920937
#+PROPERTY: ID KR3k0027
#+PROPERTY: BASEEDITION WYG    
#+PROPERTY: JUAN 提要
<pb:KR3k0027_WYG_000-1a>¶
欽定四庫全書　　　　　子部十一¶
　羣書㑹元截江網　　　　類書類¶
　　提要¶
　　　　(臣/)等謹案羣書㑹元截江網三十五卷不著¶
　　　　撰人名氏首題太學增修中有淳祐端平年¶
　　　　號葢理宗時程試䇿論之本也元時麻沙刻¶
　　　　本前有至正七年東陽胡助序黄虞稷千頃¶
　　　　堂書目遂指為助撰誤矣其書凡分六十五¶
<pb:KR3k0027_WYG_000-1b>¶
　　　　門每門間附子目各類之中以厯代事實宋¶
　　　　朝事實經𫝊格言名臣奏議諸儒至論分段¶
　　　　標識又有所謂主意事證時政警段結尾諸¶
　　　　目至扵排偶成句亦備載焉考宋禮部條式¶
　　　　元祐舊制第一塲以經義詩賦分兩科第二¶
　　　　塲則均試論一道限五百字以上第三塲則¶
　　　　均試䇿三道御試亦均用䇿三道限一千字¶
　　　　以上紹興六年改制四塲試士其第三塲仍¶
<pb:KR3k0027_WYG_000-2a>¶
　　　　試論一道第四塲减䇿二道御試亦仍用䇿¶
　　　　一道故講科舉之學者率輯舊文以備用其¶
　　　　出白士大夫者則為永嘉八面鋒東萊制度詳¶
　　　　說其出自坊本者則為是書之類大抵意求¶
　　　　廣絡故叢冗日增然其間每事皆具首尾頗¶
　　　　便省覽于宋代典故引用尤詳間可以裨史¶
　　　　闕葢在當日為俗書在後世則為古籍此亦¶
　　　　言不一端各有當矣乾隆四十四年九月恭¶
<pb:KR3k0027_WYG_000-2b>¶
　　　　校上¶
　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3k0027_WYG_000-3a>¶
羣書㑹元截江網原序¶
昔人嘗曰文以載道書以紀文夫道之廣大非文無以¶
載文之浩瀚非書無以紀故必載之文則廣大者有所¶
寓紀之書則浩瀚者有所歸矣於戯自羲皇迄於有宋¶
厯數千百世紀事之書汗牛充棟欲遍觀厯覽將不勝¶
檢閲之勞況窮陬僻壤求之不得見之不廣者乎幸有¶
志道者出摭拾古今分類纂集名曰羣書㑹元截江網¶
謂之㑹元者以見其有㑹歸之地也謂之截江網者以¶
<pb:KR3k0027_WYG_000-3b>¶
見其無遺漏之虞也嘻所謂廣大而浩瀚者一展卷舉¶
在目前其惠後學不淺淺矣惜乎成是書君子不著其¶
名愚不敢没其善故引於端云胡助識¶
